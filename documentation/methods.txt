Analiz Sürecinin Ayrıntılı Açıklaması

Projeye başladığımda ilk olarak yaş değişkeninin toplam harcama üzerindeki etkisini değerlendirmek istedim. Bu amaçla yaş değişkenini sürekli biçimde kullanarak OLS regresyon modeli kurdum. Ancak modelden anlamlı bir sonuç çıkmadı. Bunun üzerine yaş değişkenini beşli gruplara binleyerek tekrar OLS regresyon gerçekleştirdim; fakat bu şekilde de kayda değer bir ilişki bulamadım. Ardından yaşın işlem sayısına etkisini incelemek için yine sürekli yaş değişkeniyle OLS regresyon kurdum ve sonuç yine anlamsız geldi. Daha sonra yaş gruplarını tekrar beşli binleyerek modele dahil ettim. Fakat burada gruplamada son grup yalnızca 69 yaşındaki tek gözlemden oluştuğu için OLS regresyonun duyarlılığı bozuldu. Bu nedenle OLS’ye alternatif olarak outlier’lara daha az duyarlı Robust regresyon yöntemine geçtim ve burada yaş ile işlem sayısı arasında ters yönlü anlamlı bir ilişki buldum.

Cinsiyetin toplam harcama üzerindeki etkisini anlamak için OLS regresyon kullandım ve anlamlı bir fark çıkmadı. Harcama ortalamalarının iki cinsiyet arasında neredeyse birebir aynı olması, verinin yapay olabileceği şüphesini aklıma getirdi. Benzer şekilde cinsiyet ile harcama kategorisi arasındaki ilişkiyi ki-kare testiyle inceledim ve yine anlamlı bir sonuç bulamadım. Yaş grupları ile harcama kategorisi arasındaki ilişkiyi de hem sürekli hem gruplandırılmış yaş değişkeniyle test ettim. Sürekli yaş değişkeniyle yapılan OLS regresyon ve gruplandırılmış haliyle yapılan analizlerde anlamlılık gözlenmedi. Ancak robust regresyon uyguladığımda bazı kategorilerde yaş gruplarının işlem sayısını sınırlı düzeyde etkilediğini tespit ettim.

Daha sonra cinsiyet ile AVM tercihleri arasındaki ilişkiyi ki-kare testiyle araştırdım ve burada da anlamlı bir sonuç elde edilmedi. AVM’lerde yapılan ortalama harcama tutarını incelemek amacıyla OLS regresyon uyguladım ancak anlamlı bir fark çıkmadı. AVM’lerin toplam işlem sayısında fark olup olmadığını anlamak için yine OLS regresyon kurdum ve anlamlı bir fark buldum. Bunun dışında AVM’lerin haftanın günlerine göre tercih edilip edilmediğini ki-kare testiyle analiz ettim, burada da anlamlı bir ilişki gözlenmedi. AVM’lerin belirli kategorilerde daha fazla tercih edilip edilmediğini de ki-kare testiyle test ettim ve anlamlı sonuç elde etmedim.

Ödeme yönteminin zaman içinde değişip değişmediğini anlamak amacıyla OLS regresyon kullandım, belirgin bir eğilim bulunmadı. Ödeme yöntemi ve cinsiyet arasındaki ilişkiyi ki-kare testiyle inceledim ve iki grubun ödeme tercihleri aşırı derecede benzer çıktı. Bu sonuç violin plot’larda neredeyse tam simetriye yakın bir görünüm oluşturdu ve verinin sentetik olabileceği şüphesini kuvvetlendirdi.

Ödeme yöntemi ile harcama kategorisi arasındaki ilişkiyi de ki-kare testiyle değerlendirdim ancak anlamlı bir fark çıkmadı. Sepet büyüklüğünün ödeme yöntemi tercihini etkileyip etkilemediğini anlamak için multinomial lojistik regresyon (MnLogit) kullandım; burada sepet büyüklüğünü low, medium ve high segmentlere ayırmıştım. Yine anlamlı bir sonuç elde edemedim. Ayrıca sepet büyüklüğü ve ödeme yöntemi ilişkisinin kategorik değişkenler düzeyinde ki-kare testiyle değerlendirmesini yaptım ve anlamlı bir ilişki çıkmadı. Bunun yanı sıra toplam sepet tutarının ödeme yöntemiyle ilişkisinin low, medium, high segmentler üzerinden ki-kare testiyle analizini gerçekleştirdim, yine sonuç anlamsızdı.

Zaman trendlerini incelemek üzere işlem sayısının zamanla değişim gösterip göstermediğini OLS regresyon ile test ettim ve anlamlı bir düşüş tespit ettim. Mevsimlere göre sepet büyüklüğü değişiyor mu diye ki-kare testi uyguladım, bir fark çıkmadı. Mevsimlerin işlem sayısına etkisini OLS regresyonla inceledim; kış aylarında işlem sayısında anlamlı bir artış gözlendi. Hafta içi işlem sayısını OLS regresyonla test ettim ve anlamlı bir artış buldum. Hafta içi sepet değerinde anlamlı bir değişim gözlenmedi. Tatil günlerinde işlem sayısına ve sepet büyüklüğüne OLS regresyon uyguladım, anlamlı fark çıkmadı. Tatil günlerinin violin plot’larının da aşırı düzgün ve simetrik görünmesi, verinin yapay olabileceği şüphesini destekleyen bir başka bulgu oldu.

Ekonomik güven endekslerinin etkisini anlamak için öncelikle Transaction Count’u OLS regresyonla Consumer, Real Sector ve Economic Confidence indexleriyle ayrı ayrı ilişkilendirdim; hiçbirinde anlamlı sonuç çıkmadı. Aylık toplam harcama üzerinde de ilişki gözlenmedi. Ayrıca son 2023 Mart ayında veri çok eksik olduğu için bu ayı veri setinden çıkardım ve yeniden OLS regresyon gerçekleştirdim, sonuç değişmedi. Daha sonra üç endeksin ortalamasını alıp model kurdum ve hem OLS hem polynomial regresyon denedim ancak anlamlı bir desen tespit edemedim. Spline regression da sonuç vermedi. Sezon değişkenini dummy olarak ekledim (neden dummy kullandığımız konusunu ayrıca tartışmak gerekiyor). Ardından Random Forest regression ve Keras regression gibi daha karmaşık modelleri denedim ancak bunlardan da anlamlı bir sonuç çıkmadı. Bu analizlerin hepsinde Mart ayı verisi hariç tutuldu çünkü veriler eksik ve dengesizdi.

Daha sonra kategori bazında regresyon analizi yaptım ve yalnızca teknoloji kategorisinde anlamlı bir ilişki gözlemledim. Diğer kategorilerde anlamlı bir desen oluşmadı. Sonrasında kategorileri fiyat segmentlerine bölüp tekrar analiz etmek istedim. Bu amaçla K-Means clustering ile her ürün kategorisini üç segmente ayırdım: lüks, orta ve ucuz. Segment bazlı regresyonlar yaptım, bazı kategorilerde kısmi anlamlılık gözlendi ancak genelleme yapılacak bir sonuç çıkmadığı için rapora dahil etmedim. Transaction’ları doğrudan clustering yaparak beş cluster oluşturdum ve OLS regresyonla analiz ettim; yine anlamlı bir ilişki bulunmadı. Sonrasında customer’ları K-Means ile üç gruba ayırarak denemeler yaptım, buradan da anlamlı sonuç çıkmadı. Bu aşamada veride model açısından ciddi bir dağınıklık olduğunu kabul ettim.

Bir sonraki aşamada veri kaynağını değiştirmeye karar verdim. TÜİK ve Merkez Bankası verileri yerine özel sektör verisi kullanmak amacıyla Bloomberg, OECD ve Ipsos endekslerini topladım. Bu yeni endekslerle Transaction Count ve toplam harcama ilişkisini OLS regresyonla test ettim ancak anlamlı sonuç çıkmadı. Daha sonra tüm endeksleri Transaction Count ile birlikte modele verdim ve 2000’in altında kalan düşük transaction değerlerini veri setinden çıkardım, yine anlamlı bir sonuç çıkmadı. Bu defa toplam harcama ile regresyon yaptığımda Ipsos ve Tüketici Confidence Index’te anlamlı sonuç elde ettim. Bu analizlerde veriyi z-score normalize edip üçlü moving average aldım. Skorları bu şekilde oluşturup OLS regresyon uyguladım. Transaction Count’ta anlamlılık oluşmadı ancak toplam harcamada 0.1 düzeyinde anlamlı sonuç gözlendi. Bu nedenle veride ciddi dağınıklık ve varyans sorunu olduğunu düşündüm. Farklı regresyon modelleri, segmentasyon, clustering ve alternatif endeks kaynakları denememe rağmen en kuvvetli sonuçlar yalnızca Ipsos ve Tüketici Confidence Index’in toplam harcama üzerindeki etkisinde ortaya çıktı.